---
published: true
layout: post
excerpt: 'In januari 2017 schreef ik over mijn eerste ervaring met Parklopen Sonsbeek en dat ik hoopte dat er geleidelijk aan steeds meer locaties in Nederland zullen volgen waar je kunt gaan Parklopen.'
---
## Parklopen Brinkgreven de proef op de som

In januari 2017 schreef ik over mijn eerste ervaring met  [Parklopen Sonsbeek](https://mzandbelt.github.io/Parklopen-Sonsbeek/) en dat ik hoopte "dat er geleidelijk aan steeds meer locaties in Nederland zullen volgen waar je kunt gaan Parklopen". Inmiddels is het september 2018 en heel hard gaat het nog niet met de uitrol. Behalve in park Sonsbeek en park Linegzegen is er in de tussentijd alleen een editie in park Doornik (bij Lent/Bemmel) van start gegaan. Waarom het soms lang kan duren voordat er in een nieuw park gestart wordt met parklopen heb ik het afgelopen jaar zelf ervaren. Want waarom niet zelf aan de slag om parklopen dichter bij huiste halen dacht ik, laat ik in Deventer ook een terugkerend parklopen evenement realiseren... Op de website van Parklopen.nl staat dit ook aangegeven onder het menu-item ["Aan de slag"](https://www.parklopen.nl/aan-de-slag/).

In dit blog vertel ik wat er in het afgelopen jaar aan vooraf ging om daadwerkelijk tot een eerste testloop van het concept parklopen in park Brinkgreven te Deventer te komen. Onlangs was het zover: op zaterdag 8 september 2018 zijn we voor het eerst gaan parklopen in Deventer. Hoe dat uitpakte en hoe nu verder, daarover zal ik in een volgend blogbericht schrijven. 

So You Think You Can Organize..

Al ben ik nog zo enthousiast over Parkrun en Parklopen, in je eentje kun je natuurlijk geen "feestje" bouwen. Wel natuurlijk al vast wat rondneuzen in Deventer en op de stadsplattegrond en een beetje wegdromen met visioenen over wat als er daar en daar een parkloop gehouden zou worden.

Medestanders vinden, daar is het in den beginne natuurlijk allemaal om te doen. Logische "targets" natuurlijk de lokale atletiekvereniging en/of anders de diverse lokale en regionale loopgroepen in en om Deventer. Precies de weg die ik in die volgrode bewandelde. Resultaat enthousiasme overal, maar mankracht ter ondersteuning van mijn plan zat er niet echt in. Vele verenigingen en ook loopgroepen kunnen zelf net zo'n beetje realiseren wat ze zelf aan activiteiten organiseren, vaak ook al met krappe bezetting, en dan is het op zich eerlijke antwoord toch logischerwijs al gauw: "sympathiek plan, maar wij kunnen helaas niet (structureel) hieraan bijdragen".

Nu ben ik niet iemand van blijven trekken aan een dood paard, maar wel van het glas halfvol en de lange adem. Blijven proberen medestanders te vidnen door af en toe een balletje op te gooien of ene hengeltje uit te werpen.

Uiteindelijk vond ik de ondersteuning die ik zocht uitgerekend in het clubhuis van de lokale atletiekvereniging, die daarmee achteraf dus toch een cruciale rol in de ontstaansgescheidenis van parklopen in Deventer had!

Op een speeddate-avond met diverse sport- en recreatieve verenigingen en instanties, welzijnsorganisaties en wethouder en ambtenaar van de gemeente Deventer konden alle aanwezigen op een bordje schrijven wat ze zochten en wat ze een ander te bieden hadden. Mijn parklopen plan daar dus op een bordje geschreven en een uurtje later BINGO. Hoeewel ik een drietal enthousiaste gesprekken voerde die avond was het eerste duo dat direct nadat het date-n geopend werd met een vrolijke lach op me afstormde een afvaardiging van de Dimence Groep die grotendeels zetelt op het prachtige park Brinkgreven en ik, zelf werkzaam in het naastgelegen Deventer Ziekenhuis, kortweg ook als mijn "buren" zou kunnen beschrijven. De animo en hulp was dichterbij dan ooit!

Vervolgafspraken volgden, met eerst een breder gezelschap vanuit meerdere geledingen, later een kleiner gezelschap en nog later weer een breder gezelschap, maar enige aarzeling bleef tenslotte toch in de lucht hangen, alle enthousiasme ten spijt. Wie ging deze kar nu echt trekken?

In de tussentijd voorzag de ambassadrice van de AtletiekUnie ons van praktische informatie en ook voorbeelden van de reeds bestaande Parklopen in Gelderland.

Net op het moment dat ik na een maand of tien dacht het hele voornemen maar te laten voor wat het was belde de projectleider namens de Dimence Groep mij op. "Michiel, noteer maar vast, zaterdag 8 september, tijdens Open Monumentendag, testloop parklopen op park Brinkgreven".
Uh..huh..wat?! :-)

Vlak voor de zomervakantie snel aan de slag met de eerste PR, offline en online, social media, flyers, posters en inschrijfformulieren via de AtletiekUnie, dan eerst allemaal zomervakantie dan daarna een race en snelle eindsprint naar zaterdag 8 september.

Als het dan eenmaal zover is, kan je na maanden die bijna roerloos voorbij gingen toch ineens (gezonde) spanning krijgen. Ik wilde dit toch ook zo graag? En nu is er geen weg terug, nu gaan we het ook dadawerkelijk gewoon DOEN!

Hoe de grote dag, zaterdag 8 september 2018, verliep?
Daarover in het volgende blogbericht meer, met mooie foto's voor een sfeerimrpessie.
